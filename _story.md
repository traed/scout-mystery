# *Den försvunna scoutledaren*

## 1

Det är en helt vanlig onsdag och patrullen har samlats som vanligt. Men efter en halvtimme har fortfarande inte er ledar, Mattias, dykt upp. Han är ju alltid där i god tid innan... något känns konstigt.

Ni bestämmer er för att undersöka och kommer på två möjliga platser att leta efter ledtrådar på: **ledarexpeditionen** (ni ser att dörren står på glänt) och **uteförrådet** (han kanske hämtar ved eller något annat och glömt bort tiden).

Om ni **letar på ledarexpeditionen**, gå till 2.

Om ni **letar i uteförrådet**, gå till 5.

## 2

Inne på expeditionen luktar det gammalt skrivarpapper och kvarglömda kläder. Det uppstoppade älghuvudet tittar tyst ner på er från sin plats på väggen. På skrivbordet ser ni en halvfull kopp kaffe (svart) och en anteckningsbok full av konstiga siffror och bokstäver.

> “PH-042… 39.7162, -75.1924…”

Någon tycker det liknar koordinater... eller något ur kemiboken i skolan?

Försöker ni **tyda texten i anteckningsboken själva**, gå till 3.

Om ni **letar upp en vuxen att visa anteckningarna för**, gå till 4.

## 3

Ni frågar ChatGPT vad numren kan betyda. Först tycker den det ser ut som en okänd Taylor Swift-sång men efter att ni tjatar lite kommer den fram till att det är koordinater som leder till **den gamla soptippen** i Lövsta som inte längre är i bruk, inte långt från där ni är nu. 

Ni bestämmer er för att leta där, men det är ett stort ställe. Ni måste planera hur ni går tillväga.

Om ni **går dit inatt och smyger in**, gå till 7.

Om ni **väntar tills imorgon när det är ljust**, gå till 8.

## 4

Ni går hem till en kompis vars mamma är kemist. Hon kliar sig på hakan och funderar. "Det där ser ut som kemiska markörer... kanske från vattenprover? Sånt man brukar hitta runt gamla industriplatser och soptippar." För säkerhets skull ringer hon polisen som säger att de ska kolla på det imorgon.

Väntar ni på att polisen gör sitt jobb eller fortsätter ni undersöka själva? Det finns trots allt **en gammal soptipp** inte långt bort...

Om ni **fortätter undersöka själva**, gå till 7.

Om ni **väntar på polisen**, gå till 8.

## 5

En ensam uggla hoar någonstans bland träden medans ni tar er bort mot förrdet bakom kyrkan. Det ser mörkt och kusligt ut när inga lampor är tända. En bil rullar sakta förbi på gatan utanför, men försvinner igen efter en kort stund. Dörren är låst, men det finns ett fönster på sidan.

Ni kikar in och ser att det finns några ritningar, en karta och vad som ser ut att vara en liten metallåda.

Om ni **bryter er in i förrådet**, gå till 6.

Om ni **frågar en vuxen om hjälp**, gå till 9.

## 6

Med hjälp av en morakniv, en fiskelina, ett par stenar och en krokig pinne lyckas ni få upp dörren till förrådet. Inne hittar ni en karta över Lövstaskogen - ett rött X markerar **den gamla soptippen**. I lådan hittar ni fotografier över vad som ser ut som tunnor med farligt avfall och ett USB-minne. Samtidigt ser ni strålkastarljus utanför när bilen kommer tillbaka en andra gång.

Ni tar mappen och USB-minnet. Ni måste skynda er innan personerna i bilen ser er!

Om ni **springer iväg mot skogen och följer kartan**, gå till 10.

Om ni **gömmer er och väntar tills det är tyst**, gå till 11.

## 7

Ni kommer fram till **den gamla soptippen**. Luften är fuktig och tung av lukten av olja och gamla kemikalier. Ni ser ett hål i stängslet och på marken i leran hittar ni scouthalsduk.

"Kan Mattias ha gått in här?", undrar ni. Ni smyger in och ser soptippen breda ut sig framför er. Det är ett stort ställe, det går fortare att leta om ni delar upp er, men det är säkrare att gå tillsammans.

Om ni **delar upp er**, gå till 12.

Om ni **håller ihop**, gå till 13.

## 8

Morgonsolen skär genom dimman när ni kommer fram till **den gamla soptippen**. Den är halvt förfallen och omringad av ett rostigt stängsel. Ni ser ett hål i stängslet och på marken i leran hittar ni scouthalsduk.

"Kan Mattias ha gått in här?", undrar ni. Ni smyger in och ser soptippen breda ut sig framför er. Det är ett stort ställe, det går fortare att leta om ni delar upp er, men det är säkrare att gå tillsammans.

Om ni **delar upp er**, gå till 12.

Om ni **håller ihop**, gå till 13.

## 9

Ni går hem till Jonatan som går med på att öppna förrådet åt er, men när ni kommer tillbaka är fönsterrutan trasig. Ritningarna och lådan är borta. Någon har röjt undan bevisen. På marken utanför hittar ni dock ett brännt hörn av en karta över Lövstaskogen - ett rött X markerar **den gamla soptippen**.

Om ni **följer kartan nu**, gå till 10.
Om ni **väntar medans Jontatan ringer polisen innan ni följer kartan**, gå till 11.

## 10

Ni kommer fram till **den gamla soptippen**. Luften är fuktig och tung av lukten av olja och gamla kemikalier. Ni ser ett hål i stängslet och på marken i leran hittar ni scouthalsduk.

"Kan Mattias ha gått in här?", undrar ni. Ni smyger in och ser soptippen breda ut sig framför er. Det står en gammal byggnad några tiotals meter bort. Den har en rostig dörr och ett halvtrasigt fönster på baksidan. Ni bestämmer er för att undersöka.

Om ni **tar er in genom fönstret**, gå till 14.

Om ni **tar er in genom dörren**, gå till 15.

## 11

När ni kommer fram till **den gamla soptippen** ser ni lastbilar rulla iväg. Det verkar som någon hunnit rensa upp bevisen. De lämnar porten till soptippen öppen och ni ser en gammal byggnad en bit in på området. Den har en rostig dörr och ett halvtrasigt fönster på baksidan. Ni bestämmer er för att undersöka.

Om ni **tar er in genom fönstret**, gå till 14.

Om ni **tar er in genom dörren**, gå till 15.

## 12

Ni delar upp er och hittar en gammal kontorsbyggnad och ett skjul. I kontorsbyggnaden hittar ni dokument markerade **Kostnadsbesparingar vid hanering av farligt avfall** och kartor som visar platser där avfall dumpas ute i skogen och Mälaren. En mobiltelefon vibrerar i en låda.

"Det här kan inte vara lagligt", tänker ni.

Utanför hör ni bildörrar öppnas och slås igen. Någon har kommit tillbaka!

Om ni **tar med er dokumenten och fotograferar kartorna**, gå till 16.

Om ni **skyndar er därifrån**, gå till 17.

## 13

Ni håller ihop och rör er försiktigt över soptippen. En halvt förfallen gammal kontorsbyggnad står med dörren på glänt. Ni går in och hittar dokument markerade **Kostnadsbesparingar vid hanering av farligt avfall** och kartor som visar platser där avfall dumpas ute i skogen och Mälaren. En mobiltelefon vibrerar i en låda.

"Det här kan inte vara lagligt", tänker ni.

Utanför hör ni bildörrar öppnas och slås igen. Någon har kommit tillbaka!

Om ni **tar med er dokumenten och fotograferar kartorna**, gå till 16.

Om ni **skyndar er därifrån**, gå till 17.

## 14

Genom fönstret klättrar ni in i mörkret. Det sticks in näsan när ni andas av damm och kemikalier. På ett bord ligger kartor som visar platser ute i skogen där farligt avfall dumpas. "Det här kan inte vara lagligt", tänker ni.

På ett skrivbord lyser en telefon plötsligt upp mörkret. Ni ser meddelandet: "Rensat och klart. Scouten inlåst i skjulet. Gör oss av med resten imorgon." Ni hör fotsteg i närheten.

Om ni **stjäl telefonen**, gå till 18.

Om ni **skyndar er därifrån och berättar för polisen vad ni sett**, gå till 19.

## 15

Dörren gnisslar när ni öppnar den. Det sticks in näsan när ni andas av damm och kemikalier. Ni hör fotsteg i närheten.

På ett skrivbord ligger mappar med dokument och en mobiltelefon. Kartor visar platser ute i skogen där farligt avfall dumpas. "Det här kan inte vara lagligt", tänker ni.

Om ni **stjäl telefonen och dokumenten**, gå till 18.

Om ni **skyndar er därifrån och berättar för polisen vad ni sett**, gå till 19.

## 16

Ni trycker ner telefonen och andra bevis ni hittar i era ryggsäckar, men det är för mycket för att ta med sig allt. Ni tänker att ni måste lägga ut bevisen på webben för att avslöja vad som försiggår här innan någon förstör dem. Men hinner ni innan ni blir påkomna?

I ett skjul på soptippen ser ni att det rör sig.

Om ni **lägger upp foton av vad ni hittar på webben direkt**, gå till 20.

Om ni **ger beivsen till polisen**, gå till 21.

Om ni **flyr ut i skogen i panik**, gå till 22.

## 17

Ni dokumenterar vad ni kan. I ett skjul utanför hör ni någon som rör sig. Någon är fast därinne!

Om ni **öppnar skjulet**, gå till 23.

Om ni **springer iväg och kontaktar polisen**, gå till 21.

## 18

Ni tar med er telefonen och fotograferar allt ni kan. På vägen ut ser ni ett skjul och något som rör sig. Någon är fast därinne!

Om ni **öppnar skjulet**, gå till 23.

Om ni **springer iväg och kontaktar polisen**, gå till 21.

## 19

Ni lämnar telefonen och skyndar er därifrån. Ni hör sirener från polisbilar i närheten. På vägen ut ser ni ett skjul och något som rör sig.

Om ni **öppnar skjulet**, gå till 23.

Om ni **väntar på polisen**, gå till 21.

## 20

Ni laddar upp allt ni hittar på webben innan skurkarna hinner komma tillbaka. Nästa morgon trender #lövstatippen och på nyheterna ser ni hur de ansvariga grips av polis.

Mattias, som satt inlåst i skjulet, gratulerar er till att ha löst mysteriet och tackar er för hjälpen.

Inget farligt avfall dumpades i Lövstaskogen.

**SLUT**

## 21

Sirener tjuter i natten när polisbilar rullar in på soptippen. De bryter upp låset på skjulet och hittar Mattias fastbunden. Han är oskadd men det farliga avfallet och alla bevis är borta.

Polisen suckar: "Det ser ut som de han rensa det här ställen innan vi kom".

**SLUT**

## 22

Ni flyr ut i skogen, ficklampor skiner i skogen efter er och hundar skäller. När polisen söker i området dagen efter hittar de bara en ryggsäck med trasig telefon i, och några brända papper.

**SLUT**

## 23

Ni öppnar dörren till skjulet och därinne hittar ni Mattias, fastbunden men oskadd!

Han säger: "De kommer tillbaka, spring!"

Ni flyr genom skogen och ser ficklampor lysa upp träden bakom er. Morgonen efter är soptippen tom, och alla bevis är borta.

**SLUT**
